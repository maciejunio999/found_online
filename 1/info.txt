1.
    Napisz funkcję, która przyjmuje dwa argumenty: liczby n i  r, znajduje wszystkie dwucyfrowe 
    liczby, dla których reszta z dzielenia przez n wynosi r, i zapisuje je na liście. Funkcja ma zwracać 
    listę ze znalezionymi liczbami (nic nie wypisywać na ekran). 
    Przetestuj działanie funkcji: napisz krótki program wywołujący ją dla różnych jednocyfrowych 
    wartości n i r oraz wypisujący uzyskaną listę na ekran.

2.
    Napisz funkcję, która dla danej listy słów, przekazanej jako argument wywołania funkcji, stworzy i zwróci
    nową listę, zawierającą każde słowo z oryginalnej listy odczytane wspak, oprócz słów będących palindromami.
    Sprawdzanie, czy dane słowo jest palindromem, należy przeprowadzać nie biorąc pod uwagę wielkości liter (wskazówka: metoda  lower).
    Na przykład, dla listy: 
        ['Ala', 'ma', 'kota', 'oraz', 'radar'] 
    funkcja powinna zwrócić listę: 
        ['am', 'atok', 'zaro'] 
    Oryginalna lista powinna pozostać niezmieniona.
    Wskazówka: zmienne typu string są sekwencjami niemodyfikowalnymi, można dla nich stosować ogólne operacje dostępne dla sekwencji. 
    Przetestuj działanie funkcji: napisz krótki program wywołujący ją z różnymi parametrami.

3.
    Napisz funkcję, wykonującą następujące operacje dla listy podanej jako argument wywołania: 
        - wypisz długość listy (liczbę elementów na liście); 
        - wyznacz i wypisz element, który na liście występuje najwięcej razy, oraz liczbę jego wystąpień (jeśli jest kilka elementów spełniających ten warunek, wybierz pierwszy z nich);
        - wypisz wszystkie indeksy, pod którymi pojawia się najczęściej występujący element; 
        - usuń najczęściej występujący element z listy i wypisz ją; 
        - element z pozycji [0] bieżącej listy dodaj na początku i końcu listy i wypisz listę wynikową;  
        - usuń powtarzające się elementy, posortuj i wypisz listę wynikową; 
        - ułóż elementy listy w następujący sposób: najpierw elementy o nieparzystych indeksach, potem – parzystych, i wypisz listę wynikową. 
    Do wykonania poleceń użyj metod i operacji dostępnych dla list. Wskazówka: listy są sekwencjami, oprócz funkcji zdefiniowanych
    typowo dla list można też stosować ogólne operacje dostępne dla sekwencji. Powyższe operacje należy zawrzeć w oddzielnej funkcji,
    przyjmującej listę jako argument wywołania, a działanie funkcji przetestować wywołując ją z różnymi parametrami. 